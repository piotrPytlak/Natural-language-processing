SAMOCHÓD JAKO WYZWANIE DLA MIASTA XXI WIEKUS t r e s z c z e n i eWraz z rozwojem motoryzacji coraz większym problemem staje się nadmierna liczba samochodów w miastach. Od czasu popularyzacji samochodów miasta były obiektem gruntownej przebudowy, mającej na celu dostosowanie ich przestrzeni do potrzeb właścicieli samochodów. Obecnie koncepcje budowy miast oraz strategie transportowe stawiają sobie za główny cel ograniczanie transportu indywidualnego i promocję bardziej ekologicznych form przemieszczania się. Celem tekstu jest prezentacja negatywnych następstw nadmiernej liczby samochodów dla jakości życia w mieście.Słowa kluczowe: miasto, samochód, transport zbiorowy, zagospodarowanie przestrzeni,mobilność, socjologia transportu, jakość życiaWPROWADZENIE – SAMOCHÓD JAKO INTRUZ W MIEŚCIESamochód zabija nasze miasta. Taką tezę postawił w swojej książce Die Totale Auto Gesselschaft (niem. totalne społeczeństwo samochodowe) niemiecki autor Hans Dollinger już w roku 1972. Od tamtego czasu upłynęło ponad 40 lat i wprowadzono wiele rozwiązań, zarówno prawnych, technologicznych, jak i instytucjonalnych, które na trwałe zmieniły oblicze motoryzacji. Dzięki zaawansowanym technologiom nowoczesne samochody produkują mniej zanieczyszczeń oraz konsumują mniej paliwa, są także bardziej bezpieczne. Jednak ze względu na stale rosnącą liczbę pojazdów, środowisko miejskie staje się jeszcze bardziej narażone na negatywne skutki rozwoju motoryzacji. Dlatego ograniczanie nadmiernej liczby samochodów prywatnych jest w dalszym ciągu jednym z głównych celów europejskiej polityki transportowej [por. Komisja Europejska 2011].Podobnie jak inne dziedziny życia społecznego, kształt motoryzacji ewoluuje wraz ze zmianami cywilizacyjnymi [Dennis i Urry 2009]. Współcześnie co- *Instytut Socjologii, Uniwersytet WarszawskiSamochód jako wyzwanie … 85raz wyraźniej słychać głosy postulujące ograniczenie liczby pojazdów. Poza kosztami środowiskowymi istotną konsekwencją rozwoju motoryzacji jest także rosnące zapotrzebowanie na przestrzeń, która szczególnie na terenach miejskich jest dobrem ograniczonym i wymaga starannego zarządzania i planowania. Poza samochodami z tej samej, ograniczonej przestrzeni korzystają inne grupy użytkowników, jak piesi i rowerzyści, co może prowadzić do rozmaitych sytuacji konfliktowych. Celem poniższego tekstu jest prezentacja negatywnych skutków nadmiernej liczby samochodów dla jakości życia w miastach. Jest to niewątpliwie zagadnienie o charakterze interdyscyplinarnym, które w chwili obecnej spotyka się raczej z umiarkowanym zainteresowaniem socjologów, dużo częściej zaś spotyka się z zainteresowaniem miejskich planistów oraz inżynierów.KRYTYKA INDYWIDUALNEGO TRANSPORTU SAMOCHODOWEGOUzależnienie miast od samochodu wywołało wiele negatywnych konsekwencji dla jakości życia, jak większe zanieczyszczenie powietrza oraz hałas, zatory uliczne wydłużające czas dojazdu, czy też wysokie nakłady finansowe ponoszone na utrzymanie i dalszy rozwój infrastruktury drogowej. Najbardziej kłopotliwą i zarazem najmniej znaną konsekwencją nadmiernego wykorzystania aut jest jednak problem kosztów zewnętrznych. Tą nazwą określane są wszystkie wydatki związane z transportem samochodowym, które nie są ponoszone przez podróżującego, lecz są przerzucane na wszystkich obywateli. Są to m.in. koszty wypadków niepokrywane z ubezpieczenia, koszty kongestii, czy też zajęcia terenu pod infrastrukturę [Wesołowski 2008]. W obliczu znacznego obciążenia dla finansów publicznych istotnym problemem staje się ograniczenie skali indywidualnego transportu samochodowego. Jest to możliwe w przypadku stosowania odpowiedniej polityki transportowej oraz właściwego planowania miasta, tak aby redukować popyt na przewozy i atrakcyjność transportu indywidualnego [Newman i Kenworthy 2006, Wesołowski 2008].Krytyczne wobec samochodów oraz kultury automobilizmu prace publikowane są obecnie na całym świecie przez reprezentantów różnych dziedzin nauki. Przykładem może być koncepcja uzależnienia od samochodu (ang. automobile dependency), rozwijana przez australijskich badaczy [Newman i Kenworthy 1999 i 2000]. Głównym wyznacznikiem uzależnienia od samochodu jest nadmierne wykorzystanie tej formy komunikacji w podróżach, mierzone liczbą przejechanych kilometrów lub liczbą samochodów osobowych na 1000 mieszkańców. Zjawisko to dotyczy przede wszystkim miast Ameryki Północnej oraz Australii [Newman i Kenworthy 2000] w mniejszym zaś stopniu europejskich ośrodków miejskich oraz szybko rozwijających się miast azjatyckich. Pomimo widocznych związków organizacji transportu z jakością życia w miastach badacze społeczni stosunkowo rzadko zajmują się tematyką trans-86 A.P. Zającportu. Tymczasem, jak zauważa Urry [2009], mobilność jest współcześnie częścią rdzenia życia społecznego. Socjologia, interesując się podróżowaniem w niewystarczającym stopniu, odwraca się od bardzo ważnego aspektu współczesnego świata, który tworzą różnego rodzaju przepływy. Podobnie twierdzi Yago [1983], który podkreśla także oddziaływanie transportu na związki pomiędzy społeczeństwem a przestrzenią fizyczną. Sposób zagospodarowania przestrzeni oraz funkcjonowanie transportu mają, zdaniem tego autora, wpływ na to jak funkcjonuje całe społeczeństwo. Uzależnienie transportu miejskiego od samochodów będzie miało zatem znaczące konsekwencje dla całości interakcji zachodzących pomiędzy jego mieszkańcami. SAMOCHÓD JAKO WYZWANIE DLA PROJEKTANTÓW PRZESTRZENIChociaż ludzie żyją w miastach od kilku tysięcy lat, to wcześniej żaden czynnik nie miał tak silnego wpływu na sposób planowania przestrzennego. Wynalazek samochodu towarzyszy ludzkości już ponad 100 lat i zrewolucjonizował sposób kształtowania przestrzeni miejskiej. Auta wymagają nie tylko miejsc parkingowych, ale przede wszystkim sieci szerokich ulic, które będą w stanie pomieścić rosnące potoki ruchów. W ten sposób historycznie ukształtowane miasta, w których nie przewidziano wystarczających zasobów przestrzeni na późniejszy rozwój infrastruktury drogowej, trzeba było przebudowywać, najczęściej poprzez modyfikację sieci ulic i towarzyszące jej wyburzeniabudynków. Takie działania były najczęściej realizowane w II połowie XX wieku i wiązały się nie tylko z dużymi nakładami finansowymi, ale także znacznymi kosztami społecznymi. Collins, Bean i Kearns [2009] zauważają, że zmiany związane z dostosowaniem przestrzeni do potrzeb aut wpłynęły na większość sfer codziennego życia ludzi, włączając w to życie rodzinne, pracę, edukację oraz sposób spędzania wolnego czasu. Drastycznie wydłużył się także dystans, jaki człowiek musi przebyć, aby zaspokoić codzienne potrzeby. Dzieje się tak, gdyż posiadanie samochodu zmienia diametralnie sposób postrzegania dystansu fizycznego: człowiek jest w stanie podróżować na zdecydowanie dalsze dystanse ze względu na większą prędkość przejazdu. Częstsze podróże na długie dystanse powodują rosnącym zapotrzebowaniem na szerokie arterie komunikacyjne i późniejszy wzrost kosztów obsługi infrastruktury drogowej. Pojawienie się aut w miastach spowodowało także zmianę sposobu myślenia o tym, dla kogo przeznaczone są ulice. Wcześniej ulica miejska była inkluzywna, mógł z niej korzystać każdy, kto nie zagrażał innym użytkownikom [Norton 2008]. Podróżowano na piechotę, konno, na wozach, czy też pierwszymi tramwajami. Pomimo występujących kolizji i wypadków, korzystanie z ulicy było stosunkowo bezpieczne dla wszystkich grup użytkowników. Pojawienie się Samochód jako wyzwanie … 87samochodu zmieniło jednak reguły współżycia różnych grup użytkowników przestrzeni. Poruszając się po mieście użytkownicy muszą wchodzić ze sobą w interakcję, na przykład obserwując swoje zachowania nawzajem, chociażby w celu uniknięcia zderzenia [Conley 2012]. Kierowcy aut potrzebują specjalnych rozwiązań ze względu na dużą prędkość i masę swoich pojazdów. Samochody, które poruszają się zdecydowanie szybciej niż inni uczestnicy ruchu, wymogły powstanie odrębnych przepisów prawnych regulujących jazdę po drogach, a także oddzielenie ruchu pieszych od aut poprzez wydzielenie chodników. Usankcjonowanie ruchu pieszego miało na celu zwiększenie bezpieczeństwa i umożliwienie płynnego poruszania się pojazdów silnikowych. W dalszej kolejności powstały formy zagospodarowania przestrzeni mające na celu jeszcze silniejszą segregację poziomą (kładki oraz przejścia podziemne) oraz pionową (np. ogrodzenia uniemożliwiające przekraczanie ulic w niedozwolonych miejscach) różnych grup poruszających się ciągami komunikacyjnymi. Tym samym samochody zdobyły ulice, a ich właściciele stali się uprzywilejowanymi użytkownikami miasta na długie lataNowe sposoby projektowania przestrzeni, będące w dużej mierze następstwem epoki modernizmu w architekturze, uwzględniały przede wszystkim potrzeby właścicieli samochodów [Newman i Kenworthy 2000]. Celem ich projektantów było przede wszystkim umożliwienie sprawnego poruszania się stale rosnącej liczby aut. Dla planistów przestrzeni miejskiej pojawił się nowy priorytet: miejsce ogólnie pojętego interesu publicznego zastąpiła efektywność i stałe dążenie do zwiększenia efektywności środków transportu, a zatem szybkości, przepustowości i płynności ruchu na miejskich ulicach [Norton 2008]. Przykładem takiego sposobu myślenia może być sformułowana już w 1959 r. przez niemieckiego architekta Hansa Bernharda Reichowa koncepcja miasta sprawiedliwego dla samochodu (niem. die autogerechte Stadt), która w centrum uwagi projektantów stawiała samochody, dyskryminując tym samym inne grupy użytkowników, jak na przykład osoby piesze [Beim 2007]. Najwięcej problemów z płynnością ruchu nastręczają planistom i inżynierom punkty węzłowe, w których przecinają się potoki ruchu z różnych stron, czyli skrzyżowania. Aby umożliwić sprawny przejazd, stosuje się zatem rozmaite rozwiązania: od sygnalizacji świetlnej przez ronda po skrzyżowania wielopoziomowe. Im bardziej skomplikowana forma przestrzenna, tym więcej terenu zajmuje taki węzeł drogowy i tym samym w większym stopniu oddziałuje na swoje otoczenie. Tym samym rozwiązania opracowane z myślą o samochodach niejednokrotnie pomijają lub nawet dyskryminują interesy innych grup użytkowników korzystających z tych samych ciągów komunikacyjnych. Dzięki separacji innych grup możliwe było zwiększenie płynności ruchu samochodowego oraz ograniczyć liczbę zatrzymań (związaną na przykład z obecnością świateł drogowych), jednak pozostali użytkownicy ulicy zostali zmuszeni do większego wysiłku przy przekraczaniu takich arterii i pokonywania za 88 A.P. Zającpomocą schodów wytworzonej różnicy poziomów. Oczywiście budowa takich obiektów jest uzasadniona w przypadku dróg szybkiego ruchu czy też na peryferiach miast. Jednak ich powszechne występowanie w na terenie zurbanizowanym drastycznie obniża atrakcyjność przestrzeni dla niezmotoryzowanych użytkowników. Dlatego rozwiązania stosowane współcześnie w Europie Zachodniej na obszarach miejskich zakładają równe traktowanie wszystkich użytkowników, a niejednokrotnie wręcz dyskryminację kierowców aut, w celu poprawy warunków ruchu innych grup. Przykładem takich działań mogą być chociażby strefy uspokojonego ruchu (tzw. strefy „Tempo 30”), czyli takie ukształtowanie jezdni i chodników, aby wymusić niską prędkość pojazdów i zachować maksimum powierzchni dla pieszych [Wesołowski 2008].WSPÓŁCZESNE TRANSFORMACJE MIAST SAMOCHODOWYCHDwudziestowieczna rewolucja w projektowaniu przestrzeni miejskiej, utożsamiana z epoką modernizmu w architekturze, okazała się niewystarczająca. Z czasem stało się jasne, że głównym efektem stałego rozwoju sieci drogowej na obszarach miejskich są coraz większe korki, spowodowane wzrastającą z każdą nową inwestycją atrakcyjnością transportu indywidualnego [Duranton i Turner 2009]. Od ostatniej dekady XX wieku można zaobserwować narastającą falę krytyki i pojawiające się postulaty powrotu do miast o mniejszej skali, przyjaznych dla mieszkańców. Większość miast w krajach rozwiniętych dostrzega wagę problemu nadmiernej liczby aut i stara się tworzyć polityki, które powinny ograniczać liczbę samochodów [Newman i Kenworthy 2006]. Koncepcje rozwijane w tym nurcie opierają się przede wszystkim na takich ideach, jak mądry rozwój (ang. smart growth) i nowy urbanizm [Henderson 2009]. Postulują one lepszą dostępność miasta dla innych grup użytkowników, najczęściej kosztem ograniczenia miejsca dla samochodów. Rolą miasta jest także zapewnienie mieszkańcom alternatywnych sposobów poruszania się, w tym wydajnego transportu publicznego. Miejscem takiej transformacji stał się w ostatnich latach m.in. Nowy Jork, który postanowił radykalnie ograniczyć transport samochodowy na Manhattanie. Jak się okazuje, nawet gęsta zabudowa miejska nie uniemożliwia ograniczenia przestrzeni zarezerwowanej do tej pory dla samochodów. W podobnym kierunku zmierza także polityka Unii Europejskiej [Komisja Europejska 2011], która postuluje stopniowe ograniczanie liczby samochodów z silnikami spalinowymi w miastach, promowanie alternatywnych form mobilności oraz wprowadzanie dodatkowych opłat za korzystanie z dróg publicznych, co ma rozwiązać problem kosztów zewnętrznych transportu samochodowego. Poszczególne kraje członkowskie w nieco odmienny sposób realizują jej zale-Samochód jako wyzwanie … 89cenia i trudno mówić o spójnym wzorcu ograniczania mobilności indywidualnej. Można natomiast stwierdzić, że obecnie samochód znajduje się w ogniu krytyki a w miastach Europy Zachodniej rodzi się wręcz „kultura postsamochodowa”. Nie oznacza to, że samochody znikną zupełnie z europejskich miast, ale korzystanie z nich będzie z każdym rokiem coraz bardziej przemyślane i zarazem racjonalne, będzie się także wiązać z wyższymi kosztami (np. płatne parkowanie, opłaty za wjazd do centrum). W obliczu łatwo dostępnych innych środków transportu podróżowanie samochodem w mieście może zostać ograniczone do jedynie wąskiej grupy osób, dla których będzie to w dalszym ciągu optymalny wybór, pomimo wzrastających korków i ograniczonej przepustowości ulic. Na ograniczaniu ruchu samochodowego zyskują przede wszystkim obszary śródmiejskie, które stają się miejscami spotkań oraz konsumpcji na niespotykaną wcześniej skalę. Transformacje współczesnych miast w obszarze transportu oraz zagospodarowania przestrzeni stanowią także istotny impuls dla ich rozwoju. Przestrzeń centrów miast udostępniona pieszym przyciąga zdecydowanie więcej osób, a zaniedbane do tej pory ulice stają się znowu atrakcyjne. Przykładem takie zjawiska może być tworzenie stref pieszych w Kopenhadze [por. Gehl 2009]. Przy odpowiedniej koordynacji tych przemian, dbającej także o interes mieszkańców danej okolicy, europejskie miasta mają szanse wejść na nową ścieżkę wzrostu ekonomicznego, która będzie związała się także z istotną poprawą jakości życia w mieście. Jest to możliwe dzięki mniejszej emisji zanieczyszczeń, ograniczaniu hałasu a także odzyskiwaniu przestrzeni, która na obszarach śródmiejskich jest bardzo ograniczona. W miejscach do tej pory zajętych przez parkowane pojazdy możliwe jest utworzenie nowych miejsc spotkań i spędzania wolnego czasu.POLSKI KONTEKST ROZWOJU MOTORYZACJIPrzytoczone koncepcje i opis zjawiska bazują głównie na źródłach amerykańskich oraz obserwacjach i badaniach wykonanych w krajach Europy Zachodniej. W Polsce problem nadmiernej liczby samochodów w miastach oraz negatywnych tego konsekwencji jest jeszcze wciąż słabo rozpoznany. Z dostępnych badań dotyczących innych problemów miejskich wynika jednak, że w także w tym kraju występuje większość spośród negatywnych zjawisk wymienionych przez zagranicznych badaczy.Jak podaje Beim [2011], w Polsce wciąż bardzo szybko rośnie liczba samochodów w przeliczeniu na 1000 mieszkańców. Pomiędzy 1999 a 2009 rokiem współczynnik motoryzacji wzrósł o 80% i wynosił w 2011 roku 432 pojazdy na tysiąc mieszkańców. Niepokojącą tendencją jest także fakt, że największe ośrodki miejskie w Polsce notują zdecydowanie wyższe wartości tego wskaźni-90 A.P. Zającka niż metropolie niemieckie czy też francuskie. Na koniec 2009 roku w Warszawie współczynnik motoryzacji wynosił 536 aut osobowych, w Poznaniu 515, a w Krakowie 464. W Berlinie było to odpowiednio 318 samochodów, w Wiedniu 392, w Hamburgu 402, natomiast w aglomeracji paryskiej 417 [wszystkie dane za: Beim 2011]. Co więcej, największe polskie miasta plasują się zdecydowanie powyżej wartości średniej dla kraju, co jest przeciwieństwem tendencji występujących w innych krajach Europy. Jako przyczynę takiego stanu rzeczy wskazuje się z reguły niedostateczny poziom rozwoju transportu publicznego oraz brak skutecznych działań prowadzących do ograniczenia liczby samochodów w miastach [Beim 2011, Wesołowski 2008]. Należy przypuszczać, iż wraz z dynamicznym rozwojem sieci drogowej w najbliższych latach wzrośnie także liczba samochodów i ich znaczenie w codziennym życiu Polaków. Będą zwiększały się także koszty utrzymania i dalszego rozwoju coraz sukcesywnie rozbudowanej sieci drogowej.Istotny jest także aspekt kulturowy zjawiska automobilizmu. Po 1989 roku samochód stał się dla Polaków jednym z symboli awansu społecznego. Posiadanie własnego środka transportu znacząco ułatwiało także codzienne funkcjonowanie w kraju, który wciąż boryka się z niedorozwojem infrastruktury transportowej, nie tylko drogowej, ale także kolejowej i lotniczej. Podróżowanie własnym autem jest często szybsze i zdecydowanie bardziej komfortowe niż na przykład pociągiem. Ponadto po wejściu do Unii Europejskiej znacząco wzrosła liczba importowanych samochodów używanych, które były dostępne także dla osób nieposiadających wystarczającej sumy pieniędzy na zakup nowych pojazdów. Przy niskim poziomie usług transportowych świadczonych przez podmioty publiczne własny samochód był podstawowym środkiem zwiększenia własnej mobilności, zarówno w skali miasta bądź aglomeracji (dojazdy do pracy), jak i kraju (podróże biznesowe oraz wyjazdy turystyczne). Można zatem stwierdzić, że transport indywidualny zdecydowanie szybciej zbliżył się do stanu porównywalnego z innymi krajami Unii Europejskiej niż ma to miejsce w przypadku infrastruktury i transportu publicznego. Nadmiernej liczbie aut sprzyja też coraz bardziej widoczne w Polsce zjawisko suburbanizacji. Jak stwierdzili Smętkowski, Jałowiecki i Gorzelak [2008], duże polskie miasta doświadczają w ostatnich latach intensywnych procesów suburbanizacyjnych. W ostatnich 10 latach tylko Kraków i Warszawa zwiększyły liczbę mieszkańców, wszystkie inne zanotowały zaś spadki [Kobalczyk 2011]. Jednocześnie rośnie liczba osób zamieszkujących tereny przyległe do największych miast. Mieszkańcy polskich miast wyprowadzają się na przedmieścia, co nie tylko wydłuża ich czas dojazdów do pracy, ale wiąże się także z potrzebą budowy dodatkowej infrastruktury i dostarczenia usług publicznych na tereny wcześniej niezamieszkałe. Koszty rozbudowy sieci drogowej oraz rozwoju wydajnych systemów transportowych stanowią istotną część budżetów inwestycyjnych podmiejskich gmin. Wraz z niedostatecznym poziomem rozwo-Samochód jako wyzwanie … 91ju usług na obszarach peryferyjnych, w tym także transportu zbiorowego, na znaczeniu zyskuje samochód, który staje się podstawowym środkiem komunikacji i służy zwłaszcza dojazdom do miasta, gdzie koncentruje się życie kulturalne i towarzyskie.Wzrastająca świadomość negatywnych konsekwencji nadmiernej motoryzacji oraz presja ze strony instytucji międzynarodowych na redukcję emisji gazów cieplarnianych pozwalają przypuszczać, że w niedługim czasie także w Polsce powstaną przepisy prawne ograniczające liczbę samochodów prywatnych. Należy jednak pamiętać, iż skuteczna polityka transportowa powinna nie tylko zwiększać obciążenia finansowe dla kierowców aut, ale także aktywnie promować alternatywne formy mobilności. Istotne jest także, aby to same miasta zaczęły promować korzystanie z transportu zbiorowego i pozostawienie samochodów w domach. Niewątpliwie dobrym przykładem mogliby być sami włodarze miast, gdyby tylko zrezygnowali z codziennych dojazdów do pracy w urzędzie własnymi samochodami.W polskich miastach nadal nie ma odpowiednich warunków do poruszenia się na co dzień rowerem, transport publiczny zaś nie stanowi w wielu przypadkach realnej alternatywy dla dojazdów własnym samochodem, ze względu na niezadowalającą jakość przewozów – małą liczbę kursów, stosunkowo wysokie ceny biletów oraz niewystarczające pokrycie transportem publicznym obszarów aglomeracyjnych, skutkujące jego niską dostępnością [Beim 2011; Smętkowski, Jałowiecki i Gorzelak 2009]. Wytyczenie sieci dróg rowerowych czy zagwarantowanie priorytetu komunikacji publicznej to zadania wciąż nie w pełni wykonane w polskich miastach. Dopóki poruszającym się autami prywatnymi nie zapewni się alternatywnych możliwości podróżowania, tak długo wybór własnego samochodu będzie dla wielu kierowców racjonalnym wyborem, nawet w przypadku wyższych kosztów podróży i ograniczeniu przepustowości ulic.WNIOSKI – PRZYSZŁOŚĆ MOTORYZACJI INDYWIDUALNEJNiewątpliwie można powiedzieć, że świat stoi obecnie u progu motoryzacyjnej rewolucji. Zdaniem Johna Urrego i Dennisa Kingsleya [2009] przemysł motoryzacyjny będzie musiał zmienić swoje oblicze, aby dostosować się do zmieniającej się sytuacji społeczno- ekonomicznej. Będzie to dotyczyło wykorzystania alternatywnych źródeł energii oraz nowych materiałów, które uczynią transport samochodowy bardziej bezpiecznym i przyjaznym dla środowiska. Ponadto przyszłe pojazdy będą wykorzystywały nowoczesne technologie komunikacyjne, które dotychczas w umiarkowany sposób zostały zaadaptowane przez branżę motoryzacyjną. Urry i Kingsley prognozują ponadto kolejną, istotną przemianę: deprywatyzację transportu. W przyszłości samochody nie zawsze będą prywatną własnością użytkowników, lecz mogą należeć do prywatnych 92 A.P. Zająci publicznych podmiotów, które będą je udostępniały użytkownikom, na przykład na zasadzie carsharingu. Może to być jednym ze sposobów ograniczenia liczby aut, zwłaszcza w miastach. W ten sposób transport stanie się bardziej uspołeczniony. Wzrośnie liczba interakcji w jakie będą wchodzili ze sobą pasażerowie, ale pojawi się także potrzeba lepszej koordynacji działań poszczególnych mieszkańców. Służyć temu mogą takie rozwiązania, jak systemy roweru miejskiego lub miejskie wypożyczalnie samochodów. Rozwiązania te istnieją w chwili obecnej w bogatych miastach zachodnich i można spodziewać się ich stopniowej dyfuzji i szerszego upowszechnienia tych idei.Ograniczenie motoryzacji stwarza też możliwość podniesienia atrakcyjności życia w miastach i dzięki temu kontrolę zjawiska rozlewania się miast. Tak jak inne wynalazki, samochód wrósł na trwałe w życie współczesnego człowieka i stanowi niewątpliwie ważną zdobycz cywilizacyjną. Przykłady europejskie wskazują, że przeciwdziałanie nadmiernemu wykorzystaniu aut jest możliwe, wymaga jednak zapewnienia alternatywnych sposobów poruszania się. Do miast planujących radykalne ograniczanie ruchu aut prywatnych na obszarze centrum należą, m.in. Madryt, Helsinki oraz Hamburg, gdzie stosowne zapisy znalazły się w miejskich strategiach transportowych. Aby ograniczyć skutecznie popyt na indywidualny transport samochodowy, należy zatem połączyć działania związane ze zniechęcaniem do korzystania z niego oraz te, które zachęcają do korzystania z transportu zbiorowego [Wesołowski 2008]. Samo ograniczanie ruchu aut w centrach miast, na przykład poprzez wprowadzanie opłat za wjazd ,nie jest jednak działaniem wystarczającym. Równolegle należy zagwarantować wysokiej jakości transport publiczny, a także odpowiednie warunki do poruszania się pieszo oraz rowerem, dzięki budowie odpowiedniej infrastruktury. Tylko wtedy obecni użytkownicy samochodów będą mogli zmienić środek transportu bez przeświadczenia o odgórnym narzucaniu im pewnych rozwiązań.Opisane wyżej nowe formy mobilności nie są z pewnością ostateczną wersją tego, jak będziemy się poruszali, zarówno na terenie miast, jak i pomiędzy nimi w przyszłości. Patrząc na historię rozwoju transportu łatwo zauważyć, że tak jak w przypadku innych dziedzin życia, rozwój technologii przyspiesza istotnie kolejne przemiany. Im łatwiej będzie podróżować, tym częściej będziemy to robić. Pytaniem bez odpowiedzi pozostaje wciąż kwestia, czy przy rosnącej mobilności indywidualnej uda się z wykorzystaniem ekologicznych technologii ograniczyć łączną sumę zanieczyszczeń emitowanych przez środki transportu. Aby tego dokonać, należy z pewnością zmienić współczesne wzorce mobilności przestrzennej, które generują znaczny popyt na przemieszczanie się pomiędzy różnymi miejscami, ważnymi dla poszczególnych sfer naszego życia, jak nauka, praca czy życie rodzinne. Wzrastającego popytu na przejazdy nie zahamował nawet rozwój technologii informatycznych. Człowiek musi nauczyć się korzystać z różnych form mobilności w sposób bardziej przemyślany i racjonalnya także wykorzystywać na szerszą skalę technologie zeroemisyjne. Stworzenie Samochód jako wyzwanie … 93bardziej racjonalnego modelu mobilności, bazującego na autach prywatnych w mniejszym stopniu, 