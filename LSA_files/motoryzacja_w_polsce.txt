336Hubert WilkGomułkowski reglamentowany rozwój (1957–1970)W dziejach polskiej motoryzacji widać wyraźnie zmianę, jak nastąpiła po marcu 1953 r. Rządząca PZPR powoli czyniła niewielkie ustępstwa na rzecz prywatnych użytkowników samochodów osobowych, jednak nadal nie było przyzwolenia na nieograniczony  rozwój  tej  dziedziny.  Z  całą  pewnością  jednym  z  symptomów  zmiany była dyskusja, jaka rozpoczęła się na łamach prasy wiosną 1954 r. pomiędzy ekspertami i działaczami motoryzacyjnymi na temat kierunku, w którym zmierzać powinna polska motoryzacja. Była to reakcja na sytuację w Europie Zachodniej. Tam społeczeństwa dźwigały się z wojennej traumy i wkraczały powoli w epokę dobrobytu,  której  jednym  z  symboli  oraz  siłą  napędową  był  właśnie  samochód  osobowy.  Liczba  ich  posiadaczy  wzrosła  na  zachodzie  Europy  średnio  trzyipół-krotnie,  a  w  RFN  wręcz  dziesięciokrotnie  (z  7  do  69  na  1000  mieszkańców;  we  Francji z 37 do 123; w Wielkiej Brytanii z 42 do 96; Belgii z 26 do 78; we Włoszech z  6  do  32;  w  Norwegii  z  18  do  55;  Szwecji  z  28  do  145).  Wzrost  odnotowano  także w zapóźnionych krajach Południa: w Grecji z 1 do 5, Portugalii z 7 do 16, Hiszpanii  z  3  do  9.  W  Polsce  dane  te  nie  pozostały  bez  echa.  Eksperci  wymie-niający poglądy na łamach prasy jasno stawiali sprawę: tylko produkcja małego, oszczędnego  i  przede  wszystkim  taniego  samochodu  osobowego  przyspieszy  modernizację polskiego przemysłu oraz przyczyni się do polepszenia warunków życia ludności. Produkowana na Żeraniu warszawa nie mogła być, ich zdaniem, takim  samochodem.  Dyskusja  ta  trwała  jeszcze  przez  kilkanaście  lat,  niemal  do  końca kolejnej dekady.Październikowy przełom przyniósł zmiany nie tylko w sferze polityki i gospo-darki. Także motoryzacja, biorąc pod uwagę choćby zapowiedź produkcji syreny, mogła liczyć na lepsze czasy. Nadal  bardzo  wolno  rosła  liczba  pojazdów  osobowych.  W  1955  r.  było  ich  nieco  ponad  40  tys.,  jednak  rok  później  już  o  niemal  5  tys.  więcej.  Z  tej  liczby  w rękach prywatnych znajdowała się ponad połowa. Kolejne lata przyniosły bar-dziej zdecydowany wzrost. W 1960 r. aut osobowych było 117,4 tys. (w rękach pry-watnych 90 tys.), w 1965 – 245 tys. (215 tys. to samochody prywatne). Na koniec epoki  rządów  Władysława  Gomułki  po  polskich  drogach  jeździło  już  479  tys.  aut osobowych, z czego 453 tys. należały do osób prywatnych. Znaczący wzrost, choć  nie  taki,  jak  zakładano,  odnotowano  w  liczbie  samochodów  ciężarowych:  w 1960 r. było ich 129 tys., pięć lat później 188,8 tys. i był to moment, kiedy aut osobowych było więcej niż ciężarówek. Mimo to ich liczba nadal rosła, by u progu lat siedemdziesiątych osiągnąć 274 tys. Zdecydowanie największy przyrost odnoto-wywano w kategorii pojazdów jednośladowych. O ile w połowie lat pięćdziesiątych po polskich drogach jeździło niemal 170 tys. motocykli, to w momencie objęcia władzy przez Władysława Gomułkę było ich już 236 tys. Początek lat sześćdzie-siątych  to  dalszy  wzrost.  Ich  liczba  przekroczyła  770  tys.,  by  na  koniec  dekady  Motoryzacja w Polsce (1945–1989) 337gomułkowskiej  osiągnąć  1779  tys.  sztuk.  Oznaczało  to,  iż  w  latach  1957–1965  średni  roczny  przyrost  jednośladów  kształtował  się  na  poziomie  120–150  tys.  pojazdów, zaś w okresie 1966–1970 już tylko połowę tej wielkości.Polski przemysł samochodów osobowych wyprodukował w ciągu piętnastu lat rządów  Władysława  Gomułki  łącznie  ponad  380  tys.  aut  (warszaw,  syren,  a  od  1968 r. także dużych fi atów). Ponad 1/4 całej produkcji (110 tys. warszaw i dużych fi atów) skierowana została na eksport, głównie do krajów będących w radzieckiej strefi e wpływów, ale także i do krajów Europy Zachodniej.Nieco inaczej wyglądała kwestia zakładów produkujących motocykle. Pierwsze fabryki,  które  po  wojnie  rozpoczęły  tę  produkcję,  to:  kielecka  Huta  Ludwików  (późniejsze  Kieleckie  Zakłady  Wyrobów  Metalowych  [KZWM])  produkująca  popularne motocykle SHL oraz Warszawska Fabryka Motocykli (WFM). Potem doszły kolejne: Szczecińska Fabryka Motocykli (SFM, tam produkowano junaki) oraz Wytwórnia Sprzętu Komunikacyjnego w Świdniku (WSK). WFM oraz SFM prowadziły  produkcję  do  1964  r.,  KZWM  zaś  do  1970  r.  Stopniowa  likwidacja  tych zakładów oznaczała de facto zmianę charakteru polskiej motoryzacji, która przesiadała się z dwóch na cztery kółka.W maju 1956 r. po raz pierwszy w historii umożliwiono osobom prywatnym zakup samochodów osobowych. Jednak możliwość ta była mocno obłożona róż-nego  typu  obostrzeniami.  Chcąc  kupić  nowe  auto,  należało  złożyć  odpowiedni  wniosek do regionalnego oddziału Motozbytu wraz z opinią wydaną przez mini-sterstwo lub centralny urząd, z którym wnioskodawca był przez swoją działalność związany. Taki samochód nie mógł być wykorzystywany do przewozów zarobko-wych, zaś kupujący zobowiązywał się, iż przez kolejne trzy lata nie odsprzeda auta innej  osobie.  Dopuszczano  jedynie  możliwość  sprzedaży  samochodu  do  Moto-zbytu. Zasady te nie obowiązywały przy zakupie aut z tzw. eksportu wewnętrznego, czyli zakupu pojazdu za dewizy. Podania o możliwość kupna własnego samochodu były rozpatrywane przez specjalnie powoływane komisje. Należało udokumento-wać konieczność posiadania auta „wykonywaniem obowiązków służbowych lub czynności zawodowych, społecznych, sportowych lub innych”. Z tego obowiązku zwolnione  były  osoby,  które  w  ciągu  trzech  lat  poprzedzających  zakup  nie  dys-ponowały własnymi czterema kółkami, co zostało potwierdzone przez właściwe dla  miejsca  zamieszkania  Prezydium  Rady  Narodowej.  Takiego  obowiązku  nie  posiadały osoby, które odsprzedały swój samochód za pośrednictwem Motozbytu lub  wyrejestrowały  swoje  auto  w  wyniku  zniszczenia  bądź  uszkodzenia.  Prze-pisy zmieniały się jednak bardzo często. Już kilka miesięcy później, „w związku z dostateczną podażą nowych samochodów” minister komunikacji zarządzeniem z kwietnia 1958 r. zawiesił m.in. wymóg udokumentowania konieczności posia-dania  własnego  samochodu  ze  względu  na  obowiązki  lub  czynności  służbowe  (choć pierwszeństwo przy nabywaniu nowych aut zachowali lekarze, weterynarze, pracownicy nauki, kultury i sztuki oraz inni pracownicy instytucji państwowych 338Hubert Wilki  spółdzielczych),  a  także  odsprzedania  samochodu  przez  Motozbyt.  Wprowa-dzono  też  sprzedaż  ratalną,  która  wcześniej  była  możliwa  tylko  w  wyjątkowych  przypadkach.  Zmiany  przepisów  nastąpiły  w  1961  r.  oraz  w  latach  kolejnych.  Powodowało to ogromne zamieszanie, nie do końca zaś jasne reguły przyznawa-nia  pozwoleń  na  zakup  pojazdu  prowadziły  do  pojawiających  się  coraz  częściej  głosów sprzeciwu (m.in. w formie listów do władz, ale także prasy oraz radia).Dużym  problemem  była  niewystarczająca  liczba  pojazdów  przeznaczona  do  sprzedaży wśród polskiego społeczeństwa. W miarę nowoczesny, choć średnioli-trażowy, a więc niespełniający warunków oszczędności, rozmiaru i ceny, duży fi at był produkowany z myślą o eksporcie. Przykładowo, w 1957 r. FSO wyproduko-wała nieco ponad 10 tys. warszaw, z czego na eksport trafi ło 2,5 tys., do wolnej zaś sprzedaży przez Motozbyt kolejne 2 tys. Jednocześnie w tym samym roku wpły-nęło 5 tys. podań o możliwość zakupu tego samochodu. Jak łatwo obliczyć, ponad 5 tys. warszaw było rozprowadzanych poza ofi cjalną dystrybucją – przeznaczano je dla urzędów jako samochody służbowe, ale także rozdysponowywano poprzez system  talonowy  wewnątrz  nomenklatury  partyjnej.  Kolejną  przeszkodą  była  wysoka  cena  aut  oraz  niskie  zarobki.  Warszawa  została  wyceniona  początkowo  na 80 tys. zł, zaś od 1960 r. kosztować miała już 120 tys. Z kolei za produkowaną od 1957 r. syrenę żądano najpierw 69 tys. zł, później cena wzrosła do 72 tys. zł. Duży  fi  at  w  1970  r.  kosztował  175  tys.  zł.  Zatem,  chcąc  kupić  nowy  samochód,  należało liczyć się z ogromnym wydatkiem. W przypadku najtańszej syreny była to  równowartość  kilkunastu  miesięcznych  zarobków,  natomiast  w  przypadku  modeli  droższych  oszczędności  musiały  być  proporcjonalnie  większe.  Na  tym  tle  zakup  kilkakrotnie  tańszego  jednośladu  był  o  wiele  łatwiejszy.  Po  pierwsze,  jego  produkcja  kształtowała  się  na  o  wiele  wyższych  poziomach.  Przykładowo,  w 1959 r. produkowano rocznie ponad 100 tys., zaś w 1964 r. już 148 tys. moto-cykli  różnych  marek  i  typów.  W  kolejnych  latach  wielkość  ta  obniżała  się,  ale  do  końca  dekady  lat  siedemdziesiątych  pozostawała  na  poziomie  około  95  tys.  sztuk. W 1962 r. niektóre modele motocykli WFM czy WSK można było kupić za 7 tys. zł, zaś SHL czy junaka za odpowiednio 14 i 24 tys. zł. Jeszcze tańsze były tzw. mopedy, czyli motorowery. Za popularne modele: żak, komar czy ryś trzeba było liczyć się z wydatkiem 4,3–5,8 tys. zł. Relacja cen pojazdów jednośladowych do aut osobowych utrzymywała się mniej więcej na tym samym poziomie przez cały okres PRL.Eksperci  motoryzacyjni  zgodnie  twierdzili,  iż  produkowane  seryjnie  polskie  samochody  nie  mogą  przyczynić  się  do  „zmotoryzowania”  polskiego  społe-czeństwa. Potrzebny był, wzorem państw zachodnich, niewielki samochód, tani w zakupie i eksploatacji. Takie samochody powstały. Były to smyk i mikrus. Z tej dwójki do produkcji w 1958 r. wszedł ten drugi. Przez dwa lata mieleckie WSK opuściło  1,7  tys.  egzemplarzy  tego  samochodzika.  Jednak  wysoka  cena  (około  50  tys.  zł),  wynikająca  z  racji  stosowania  dość  prymitywnych,  a  co  za  tym  idzie  Motoryzacja w Polsce (1945–1989) 339generujących  wysokie  koszty  metod  produkcji,  sprawiły,  iż  była  to  kolejna  nie-wykorzystana szansa.Motozbyt  rozprowadzał  nie  tylko  samochody  produkcji  polskiej.  Wśród  aut  importowanych, oczywiście sprzedawanych na identycznych zasadach jak marki rodzime,  które  trafi  ały  na  polski  rynek,  znajdowały  się  fi  aty,  wartburgi,  simki,  renaulty, skody i inne. Każdorazowo Motozbyt, a za nim „Motor” informowały o  planowanej  dostawie.  Ceny  aut  importowanych  były  różnorakie  i  zależały  od  ich  klasy.  Najtańsze  były  wschodnioniemieckie  P-70  oraz  popularne  fi atowskie sześćsetki,  które  można  było  kupić  w  1958  r.  odpowiednio  za  65  tys.  i  72  tys.  zł,  czyli  w  cenie  syreny.  Nieco  droższe  były  wartburgi  (75  tys.  zł)  i  fi aty multi-pla (82 tys. zł). Za niezwykle popularny model skody, tzw. spartaka trzeba było zapłacić  już  95  tys.  zł,  co  jednak  nadal  było  ceną  niższą  niż  choćby  wydatek  na  warszawę.  Jak  zatem  widać,  pewien  wybór  pojazdów  istniał.  Rozbudzało  to  nadzieje  na  posiadanie  zagranicznego  auta,  jednak  obowiązujący  system  sprze-daży zdecydowanie „wydłużał” drogę do niego. Wyjściem w takiej sytuacji były zakupy poza ofi cjalną dystrybucją, często samochodu używanego. Pierwsze takie możliwości pojawiły się w Polsce dzięki marynarzom, którzy sprowadzali do kraju samochody kupowane zwykle w Antwerpii, ówczesnym centrum handlu używa-nymi autami. Na miejscu cieszyły się one bardzo dużym powodzeniem, zaś sami sprzedający  mogli  liczyć  na  całkiem  spore  zyski.  Wkrótce  jednak  cały  proceder  został zahamowany poprzez narzucenie wysokich podatków (często wstecznych) oraz cła. Sprawiło to, iż niemal z dnia na dzień stał się on nieopłacalny.Początek  lat  sześćdziesiątych  to  narodziny  giełd  samochodowych,  najpierw  w  Warszawie  (okolice  mostu  Poniatowskiego  oraz  Pałacu  Kultury),  a  następ-nie w innych polskich miastach. Bardzo szybko stały się one podstawowym miej-scem pozaofi cjalnego handlu samochodami używanymi, ale także nowymi. Ceny, jakie  osiągały  auta,  były  o  kilkanaście,  czasem  kilkadziesiąt  procent  wyższe  od  ofi cjalnych. Z jednej strony rodziło to pytania o źródło tych samochodów (często auta nowe sprzedawały osoby dysponujące „przydziałami talonowymi”), z drugiej budziło sprzeciw wobec bardzo dużego zarobku, jaki sprzedający na giełdzie osiągali.Polacy  sprowadzali  także  samochody  z  zagranicy.  Pomiędzy  1962  a  1970  r.  w  Głównym  Urzędzie  Ceł  odnotowano  ponad  28  tys.  takich  przypadków.  Były  to przeróżne marki zachodnioeuropejskie, amerykańskie i azjatyckie, jednak na pierwszy  plan  wybijały  się  zachodnioniemieckie  volkswageny  i  ople.  Możemy  zatem  przyjąć,  choć  brak  dokładnych  danych  na  ten  temat,  iż  na  polskich  dro-gach można było spotkać większość ówczesnych modeli różnych marek, zarówno z Zachodu, jak i Wschodu. Pamiętać należy jeszcze o produkcji rodzimej.Legendarna wprost awaryjność polskich samochodów i słaba dostępność części zamiennych sprawiały, że ogromne znaczenie miała sieć warsztatów naprawczych. Państwowy serwis pojazdów (np. naprawy gwarancyjne i pogwarancyjne) należał do punktów Technicznej Obsługi Samochodów (TOS). W 1962 r. na terenie Polski 340Hubert Wilkznajdowało się 69 stacji TOS, z czego 15 było stacjami okręgowymi (w miastach wojewódzkich),  44  terenowymi,  9  przydrożnymi  i  1  sezonową.  Było  to  za  mało  dla szybko wzrastającej liczby samochodów i motocykli. Dwa lata później, przed rozpoczęciem sezonu urlopowego, wszystkich stacji obsługi było ponad 600, w tym 51 „należących do zaplecza własnego”, 44 wozy pogotowia technicznego, 5 stacji ruchomych. Wciąż była to kropla w morzu potrzeb. Podobnie wyglądała kwestia stacji benzynowych. W 1962 r., według mapy zamieszczonej przez „Motor”, która powstała na podstawie statystyk Centrali Przemysłu Naft owego (CPN), w Polsce czynnych było około 700 stacji benzynowych (Główny Urząd Statystyczny poda-wał  z  kolei  liczbę  1077  –  co  wydaje  się  być  bliższe  prawdy,  biorąc  pod  uwagę  kolejne  lata),  w  1964  r.  już  1080,  a  w  latach  kolejnych  ich  liczba  zwiększała  się  nieznacznie: w 1965 – 1082, w 1966 – 1086. Tutaj dodatkowym problemem były godziny  otwarcia  poszczególnych  stacji.  Ofi  cjalne  dane  podawały,  iż  w  1962  r.  jedynie  35  z  nich  było  czynnych  całą  dobę,  128  pracowało  w  godzinach  6–22,  zaś  pozostałe  od  8  do  14.  W  1965  r.  sytuacja  uległa  pewnej  poprawie,  ale  i  tak  kierowcy podróżujący po Polsce musieli liczyć się z faktem, iż przez długie, nawet kilkusetkilometrowe  odcinki  drogi,  nie  napotkają  żadnej  możliwości  zatanko-wania  swoich  aut.  Stąd  też  coraz  popularniejszym  wyposażeniem  dodatkowym  samochodów stały się kanistry na benzynę. Kolejnym  problemem,  z  którym  musieli  się  zmierzyć  użytkownicy  zarówno  dwóch, jak i czterech kółek, były miejsca parkingowe. Wydawać by się mogło, iż zniszczenia wojenne (np. Warszawa, ale także Gdańsk czy choćby Wrocław) były „dobrą” pozycją wyjściową do takiego rozplanowania odbudowywanych obszarów, aby pozostawić w nich miejsce na rozwój motoryzacji. Jednak niemal od początku zewsząd  zaczęły  dobiegać  głosy,  iż  urbaniści  zbyt  lekceważąco  podeszli  do  tego  problemu.  Na  ile  było  to  spowodowane  decyzją  o  takim,  a  nie  innym  kierunku  rozwoju  miast,  w  którym  pójść  miała  ewolucja  choćby  komunikacji  zbiorowej,  mającej zastąpić prywatne samochody, a na ile błędami planistów, nie da się obec-nie  orzec.  Już  w  1953  r.  na  nowo  budowanych  warszawskich  osiedlach  (MDM,  Mokotów, Muranów, Młynów czy Koło) brakowało miejsca dla nielicznych aut pozostających  w  rękach  prywatnych.  Jeśli  dodatkowo  zauważymy,  iż  to  właśnie  Warszawa była tym z polskich miast, gdzie samochodów było najwięcej, pokaże nam to skalę problemu, który w latach kolejnych narastał. Nie mogą zatem dzi-wić  prośby  o  uwzględnienie  potrzeb  nielicznej,  ale  sukcesywnie  rosnącej  liczby  posiadaczy  aut.  O  „Więcej  fantazji  w  nakreślaniu  szerokich  arterii  komunika-cyjnych, garaży i parkingów!” apelował choćby jeden z felietonistów „Przeglądu Kulturalnego” w 1961 r.Władysław Gomułka, ówczesny I sekretarz rządzącej Polską partii, znany był ze swojej legendarnej wręcz, graniczącej z ascezą, oszczędności. Dotyczyło to także motoryzacji. Wielokrotnie zabierając głos na tematy „samochodowe”, podkreślał, że Polski (i Polaków) nie stać jest na masową motoryzację. Obawiał się, iż wzrost Motoryzacja w Polsce (1945–1989) 341konsumpcji (czego motoryzacja byłaby najbardziej jaskrawym przykładem) stał w  opozycji  do  inwestycji  i  był  „przejadaniem  przyszłości”.  Jeśli  już  dopuszczał  „pewną” poprawę w tym zakresie to – jak podczas przemówienia wygłoszonego podczas  III  Zjazdu  PZPR  –  obok  rowerów,  motocykli,  motorowerów,  pralek,  lodówek i telewizorów, których produkcja miała wzrosnąć, nie było samochodów. To Gomułka miał nie wyrazić zgody na modernizację warszawy oraz zablokować rozmowy  z  francuskimi  fi  rmami  motoryzacyjnymi  na  temat  zakupu  licencji  na  samochód małolitrażowy na przełomie lat pięćdziesiątych i sześćdziesiątych. To on zadecydował o kierunku modernizacji przemysłu motoryzacyjnego w drugiej połowie  lat  sześćdziesiątych,  kiedy  to  zdecydowano  się  na  podpisanie  umowy  licencyjnej z Fiatem na produkcję modelu 125p, który jednak miał być głównie towarem eksportowym.Być może owa polityka władz zadecydowała o wynikach dwóch bardzo inte-resujących sondaży opinii publicznej. W pierwszym, z listopada 1959 r., zebrano opinie o zaspokojeniu potrzeb materialnych ludności miejskiej. Jednoślady posia-dało  8,3%  respondentów.  O  samochodach  nie  wspomniał  nikt.  Prawdopodob-nie, gdyby badaniem objęto także ludność wiejską, odsetek posiadających „jakiś” motocykl byłby większy. W drugim badaniu, z 1969 r., ankieterzy pytali o dobra trwałego użytku, które Polacy zamierzali w najbliższym czasie nabyć. Robotnicy tak  wykwalifi  kowani,  jak  i  niewykwalifi  kowani  na  pierwszym  miejscu  stawiali  lodówkę i telewizor. W zestawieniu nie pojawił się samochód, zaś motocykl zajął w obu przypadkach ostatnie miejsce. Marzyło o nim odpowiednio 7 i 5,8% robot-ników. Zupełnie inaczej wyglądała ta kwestia pośród urzędników i specjalistów, a  więc  osób  teoretycznie  lepiej  wykształconych  oraz  więcej  zarabiających.  Tam  samochód zajmował odpowiednio drugie i pierwsze miejsce. W badaniach budże-tów rodzinnych z 1969 r. samochód nie pojawia się wcale. Jak zatem widać, realia Polski  Gomułki  sprawiały,  iż  społeczeństwo  marzenia  o  własnym  samochodzie  odkładało na bliżej niesprecyzowaną przyszłość.Jednocześnie rosły wskaźniki transportu. W 1960 r. rocznie transport samo-chodowy  przewiózł  333  tys.  pasażerów,  a  na  koniec  1970  już  1373  tys.  W  tym  samym czasie koleją podróżowało odpowiednio 816 tys. i 1056 tys.Własny  samochód  lub  motocykl  zapewniał  choćby  chwilowe  poczucie  wol-ności.  Jednak  w  realiach  powojennej  Polski  to  właśnie  owa  cecha  „automobil-ności” była tą, której najbardziej obawiali się decydenci, zwłaszcza w pierwszych dekadach istnienia Polski Ludowej. Pomimo niechętnej postawy ekipy Gomułki wobec motoryzacji to właśnie przełom październikowy przyniósł kolejny wyłom w sztywnym gorsecie krępującym mobilność społeczeństwa. Mowa o autostopie, który pojawił się w polskim krajobrazie na fali wydarzeń 1956 r. Podróż dwóch autostopowiczów:  Bogusława  Laitla  i  Tadeusza  Sowy  dookoła  Polski  była  sze-roko relacjonowana przez młodzieżowe pismo „Dookoła świata”, pomimo faktu, że  obaj  studenci  krakowskiej  Akademii  Górniczo-Hutniczej  teoretycznie  łamali  342Hubert Wilkówczesne  prawo.  Jednak  zmiana  społecznego  klimatu  sprawiła,  iż  władze  nie  tylko nie wyciągnęły konsekwencji wobec nich, ale postanowiły zalegalizować ten rodzaj podróżowania. Oczywiście miało to na celu przede wszystkim trzymanie przysłowiowej „ręki na pulsie”. Mimo to w 1958 r. powołano do życia Społeczny Komitet Autostopu, zaś redakcja „Dookoła Świata” zorganizowała pierwszy kon-kurs autostopowy. Chcąc wziąć w nim udział, należało zakupić książeczkę auto-stopowicza, w której oprócz kuponów, które wręczano kierowcom użyczającym miejsca  w  swoich  samochodach,  znajdowały  się  wskazówki  co  do  tras  podróży.  Zwykle przebiegały one w ten sposób, aby pokazać miejsca związane z martyro-logią,  ewentualnie  „budowami  i  budowlami”  polskiego  socjalizmu.  Kierowców  zachęcano  do  pomagania  autostopowiczom  poprzez  możliwość  wylosowania  samochodu osobowego. W 1960 r. do komitetu trafi ło 4,2 tys. takich kuponów: 3  tys.  od  kierowców  ciężarówek,  1,2  tys.  od  kierujących  autami  osobowymi,  co  też świadczy o tym, kto zabierał autostopowiczów – byli to w przeważającej części zawodowi kierowcy samochodów ciężarowych. „Państwowy” autostop najpopu-larniejszy był na przełomie lat pięćdziesiątych i sześćdziesiątych. W 1960 r. ksią-żeczki zakupiło 85 tys. osób. W latach późniejszych liczba ta stopniowo malała: w 1965 – 33,5 tys., w 1970 – 30,2 tys., zaś w 1979 jedynie 16,2 tys. Młodzież wolała i  wybierała  autostop  poza  ofi  cjalnym  systemem.  Niestety  dane  na  ten  temat  są  praktycznie niedostępne.Gierkowski wyższy bieg (1971–1981)Przejęcie  władzy  przez  Edwarda  Gierka  przez  społeczeństwo  zostało  przyjęte  z  ogromnymi  nadziejami.  Za  nowym  pierwszym  sekretarzem  kroczyła  bowiem  legenda „dobrego gospodarza”, pod którego rządami Górny Śląsk jawił się niemal jako  „komunistyczny  raj”.  Osobowość  Gierka,  wygląd  zewnętrzny,  znajomość  języków  zdecydowanie  odróżniały  go  od  jego  poprzednika.  Także  prowadzona  przez nową ekipę polityka inwestycyjna stała w opozycji do wcześniejszej dekady, bowiem Gierek postawił na szybkie zwiększenie produkcji dóbr trwałego użytku. Obiecano poprawę sytuacji w mieszkalnictwie oraz motoryzacji. Pomimo pewnych oporów wewnątrz instytucji odpowiedzialnych za przemysł, w kręgach Minister-stwa Przemysłu Maszynowego zadecydowano o rozpoczęciu pertraktacji z Fiatem w  sprawie  zakupu  licencji  na  małolitrażowy  samochód.  Po  raz  pierwszy  zatem  decyzje rządzących pokrywały się z opiniami specjalistów, którzy właśnie w tym upatrywali  szansę  na  podjęcie  próby  dogonienia  innych  krajów  europejskich  w  kwestii  posiadania  samochodów  osobowych.  Bardzo  szybko,  bo  już  29  paź-dziernika 1971 r., podpisano umowę. Prezentacja nowego auta, który później stał się symbolem dekady lat siedemdziesiątych i osiemdziesiątych, a więc fi ata 126p, popularnego  malucha,  odbyła  się  9  listopada  1972  r.,  zaś  pierwszy  egzemplarz  Motoryzacja w Polsce (1945–1989) 343opuścił fabrykę w Bielsku Białej 6 czerwca 1973 r. Do końca roku wyprodukowano 1,5 tys. aut montowanych jeszcze z części włoskich. Od 1975 r. małego fi ata pro-dukowano także w Tychach. Cenę samochodu ustawiono na poziomie 69 tys. zł, co oznaczało 20 ówczesnych średnich pensji. Milionowy egzemplarz małego fi ata opuścił linię montażową dziesięć lat po podpisaniu umowy licencyjnej. Do końca okresu PRL wyprodukowano łącznie 2435 tys. maluchów, z czego około 800 tys. zostało sprzedanych za granicę.System sprzedaży malucha oparto o rachunki oszczędnościowe PKO. Pierwsze wpłaty rozpoczęto przyjmować od 5 lutego 1973 r. z terminem odbioru auta na lata  1977–1980.  W  wielu  oddziałach  PKO  otwierano  specjalne  stanowiska  do  obsługi osób zainteresowanych maluchami. Dopiero po zgromadzeniu całej sumy można  było  myśleć  o  kupnie  samochodu,  jednak  jego  nabycie  warunkowane  było przysłowiowym łutem szczęścia, bowiem o kolejności zakupu, w przypadku przekroczenia limitu dostępnych samochodów, decydowało losowanie. Do końca 1973 r. wystawiono łącznie 300 tys. książeczek, z czego na 12 tys. z nich wpłacono pełną  kwotę.  Rok  później  regularne  wpłaty  dokonywano  jednak  już  tylko  na  122 tys. książeczek. Dość wysoka pierwsza wpłata (5 tys. zł) oraz raty (w zależności od deklarowanego roku odbioru samochodu (od 680 zł do 1,3 tys. zł miesięcznie) zniechęcały tych, którzy nie mieli szansy na szybkie nabycie samochodu. Mimo to  na  książeczkach  zgromadzono  pokaźne  kwoty.  Dane  PKO  z  końca  1973  r.  podawały,  iż  na  rachunkach  „na  malucha”  zgromadzono  2,7  mld  zł,  podczas  gdy  rok  później  już  ponad  5,5  mld  zł,  z  czego  ponad  20%  pochodziło  z  War-szawy.  W  1976  r.  było  to  już  27,5  mld  zł.  Oznaczało  to,  iż  w  teorii  wielu  z  nich  samochód odbierze dopiero w połowie kolejnej dekady. Chcąc niejako „ratować” sytuację,  rząd  wprowadzał  różne  zabiegi,  m.in.  tzw.  ceny  ekspresowe.  Chcący  kupić  malucha  poza  kolejką  musieli  uiścić  cenę  niemal  dwukrotnie  wyższą  od  ofi cjalnej i niebezpiecznie zbliżającą się do ceny giełdowej.Nigdy dotychczas w Polsce rządzonej przez PZPR marzenie o własnym samo-chodzie  nie  było  tak  realne,  przynajmniej  dla  wybranych.  W  uprzywilejowanej  sytuacji  znajdowali  się  ci,  którzy  byli  w  stanie  zapłacić  za  samochód  dolarami.  Taka forma płatności oznaczała w praktyce nabycie samochodu bez kolejki, nie-malże od ręki. Jednak należało się wówczas liczyć z ceną kilkukrotnie wyższą od urzędowej.  Dlatego  też  tak  poszukiwane  były  tzw.  talony,  czyli  upoważnienie  do nabycia samochodu poza kolejnością w cenie urzędowej. Rozdziału aut poza kolejnością  dokonywano  od  1969  r.  w  Ministerstwie  Komunikacji,  a  następnie  zatwierdzano w Komisji Planowania przy Radzie Ministrów. Bardzo szybko popu-larny  „talon”  stał  się  niezwykle  poszukiwanym  towarem  (ze  względu  na  bardzo  duże różnice w cenach: ofi cjalnych i giełdowych), jednocześnie tworzącym wielkie pole do nadużyć. Mariusz Jastrząb pisze, iż samochody w ten sposób otrzymywali głównie  ludzie  w  jakiś  sposób  związany  z  władzą  i  powszechnie  dochodziło  do  tworzenia się relacji o charakterze klientalnym. 344Hubert WilkEpoka Edwarda Gierka dla polskiej motoryzacji była ważna jeszcze z co naj-mniej  kilku  powodów.  Po  pierwsze,  w  1971  r.  świdnicka  WSK  wprowadziła  na  rynek motocykl WSK M06 B3 o pojemności 125 cm3, który stał się najpopular-niejszym jednośladem w PRL. Drugi powód był nieco inny. Od początku dekady gierkowskiej liczba pojazdów jednośladowych rosła o wiele wolniej niż w latach poprzednich. Pomiędzy 1971 a 1973 r. średni wzrost kształtował się na poziomie 35 tys. pojazdów rocznie, by w kolejnych latach systematycznie spadać. Do 1990 r. rocznie  z  polskich  dróg  znikało  35–50  tys.  motocykli.  W  połowie  lat  siedem-dziesiątych  po  raz  pierwszy  liczba  samochodów  osobowych  przekroczyła  liczbę  jeżdżących  po  Polsce  motocykli.  Możemy  przyjąć,  iż  to  wówczas  narodziła  się  tak naprawdę polska masowa motoryzacja oparta na samochodach. Wypieranie jednośladów widać wyraźnie w wyposażeniu gospodarstw domowych. O ile jesz-cze w 1974 r. na 100 gospodarstw 15 posiadało motocykl, a 6 samochód, to już w 1979 r. odpowiednio 14,2 i 18,5. Choć nadal jednoślady „górowały” liczebnie nad samochodami wśród rodzin o niższych zarobkach (np. pracowników fi zycznych). Dekada Edwarda Gierka przyniosła także utrwalenie się tendencji do prymatu eksportu  samochodów  osobowych  i  ciężarowych  nad  importem,  którą  można  było zaobserwować już w ostatnich latach rządów Gomułki. W 1970 r. importo-wano łącznie ich ponad 24 tys. (odpowiednio 16,4 i 7,8 tys.), zaś eksportowano ponad 33,3 tys., to już w 1975 r. 31,2 tys. (23,7 i 7,4 tys.) wobec eksportu ponad 54 tys. aut (40,8 i 13,7 tys.). Pod koniec lat siedemdziesiątych wielkość polskiego eksportu motoryzacyjnego wyniosła łącznie ponad 100 tys. samochodów, z czego osobowych  było  aż  86,4  tys.  W  tym  samym  roku  państwowy  import  wyniósł  36,7 tys. aut, w tym 22 tys. pojazdów osobowych.Wzrost liczby pasażerów poruszających się transportem publicznym nadal był bardzo duży. W 1975 r. różnymi środkami transportu państwowego przewieziono 3366 tys. pasażerów (1117 tys. koleją oraz 2237 tys. transportem samochodowym, głównie  PKS),  pod  koniec  dekady  rządów  Gierka  już  3415  tys.,  a  więc  o  milion  więcej  niż  w  1970  r.  W  1979  r.  dał  się  zauważyć  niewielki  spadek  liczby  podró-żujących w stosunku do roku poprzedniego, zarówno wybierających kolej (1099 tys.),  jak  i  transport  samochodowy  (2303  tys.),  który  był  związany  ze  wzrostem  liczby posiadanych samochodów osobowych