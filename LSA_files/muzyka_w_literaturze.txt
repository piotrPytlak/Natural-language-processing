Problem „muzyki w literaturze”, znany od dawna literaturoznawcom jako zagadnienie estetyki, od paru dekad przyciąga uwagę zwłaszcza komparatystów, zainteresowanych badaniami interdyscyplinarnymi1. Pomimo jednak takiego stanu rzeczy nie sposób dzisiaj dokonać uporządkowania zjawisk łączonych z muzyką w literaturze – zarówno z racji różnorodności owych zjawisk, pojawiających się w rozmaitych realiach kulturowych, jak też przede wszystkim z racji ich odmiennego rozumienia. Rozbieżne, niewspółmierne wykładnie powodują w rezultacie, iż propozycje literaturoznawców okazują się w tym wypadku wyjątkowo niespójne. Konieczna zatem staje się odpowiedź na najogólniejsze z możliwych tu pytań, mianowicie: co rozumiećpod pojęciem „muzyka w literaturze”? A pytanie to tym bardziej zasadne, że chodzi o kwestie tak różne w swojej istocie, jak chociażby pozaliterackie, muzyczne inspiracje, pewne rodzaje ukształtowania językowego, formy tematyzowania muzyki, interpretowanie struktur muzycznych w literaturze czy istnienie muzyczno-literackich konstrukcji intermedialnych. 1 Zasadniczym impulsem teoretycznym dla rozwoju tego rodzaju badańkomparatystycznych była książka Calvina S. Browna Music and Literature:A Comparison of the Arts [1948], Athens–Georgia 1963. W latach 80. XX wieku, w momencie ekspansji badań interdyscyplinarnych w komparatystyce zachodnioeuropejskiej, ukazał się reprint książki z nową przedmową (Hanover 1987).6 WprowadzenieKategorię teoretyczną „m u z y k a w l i t e r a t u r z e”2, by doprecyzować od razu przyjęty punkt widzenia, przejmuję od Stevena Paula Schera (czyni tak zresztą większość dzisiejszych komparatystów i literaturoznawców zachodnioeuropejskich3). Definiuje ona w obrębie jego typologii badań muzyczno-literackich jedno z pól problemowych, w skład którego wchodzą trzy współzależne sfery zjawisk. Pierwszą łączy się z brzmieniowym kształtem tekstu literackiego (w terminologii Schera to „muzyka słów”), drugą – z szeroko pojmowaną konstrukcyjnością muzyczną w literaturze („struktury i techniki muzyczne”), trzecią z kolei – z wszelkimi formami literackiego tematyzowania muzyki („muzyka werbalna”). Tym samym zagadnienie muzyki w literaturze zyskuje w sensie problemowym określone kontury, przestaje funkcjonować w badaniach literaturoznawczych jako bliżej niesprecyzowany fenomen, kojarzony potocznie z intuicyjnymi bądźteż impresyjno-metaforycznymi ujęciami4. Konsekwencje tego są oczywiste: rozstrzyganie o relacjach zachodzących między konkretnym tekstem literackim a kompozycją muzyczną, o zależnościach muzyczno-literackich, staje się możliwe nie tylko wedle tradycyjnych kategorii, np. inspiracji, wpływu czy analogii, lecz także w kategoriach badań intertekstualnych – transpozycji, interferencji czy współistnienia. 2 S. P. Scher , Literature and Music, w: Interrelations of Literature, red. J.-P. Barricelli i J. Gibaldi, New York 1982, s. 237 (zob. także idem: Notes Toward a Theory of Verbal Music, „Yearbook of Comparative and General Literature” 1970, nr 2, s. 151; Literature and Music: Comparative or Interdisciplinary Study?, „Yearbook of Comparative and General Literature” 1975, nr 24, s. 38). Schemat badań muzyczno-literackich Schera zamieściłem w artykule Muzyka w literaturze. (Perspektywy współczesnych badań), „Teksty Drugie” 2000, nr 4, s. 33. 3 Zob. m.in.: J.-L. Cupers, Aldous Huxley et la musique: A la manière de Jean-Sébastien, Bruxelles 1985, s. 30; I. Piette, Littérature et musique: Contribution à une orientation théorique (1970–1985), Namur 1987, s. 45; W. Wolf, Intermediality Revisited. Reflections on Word and Music Relations in the Context of a General Typology of Intermediality, w: Word and Music Studies. Essays in Honor of Steven Paul Scher and on Cultural Identity and the Musical Stage, red. S. M. Lodato, S. Aspden, W. Bernhart, Amsterdam–New York 2002, s. 17 i n. 4 Zob. komentarze Stanisława Dąbrowskiego, „Muzyka w literaturze”. (Próba przeglądu zagadnień), „Poezja” 1980, nr 3, s. 19–32.Wprowadzenie 7Uwzględnienie perspektywy komparatystyki interdyscyplinarnej oraz badań intertekstualnych w momencie objaśniania rozmaitych nawiązań muzycznych, pojawiających się zwłaszcza w nowoczesnej literaturze, otwiera dzisiaj nowe możliwości interpretacyjne. Niewątpliwie jednym z najbardziej kuszących tropów badawczych okazuje się konfrontowanie tekstu literackiego z partyturą (utworem muzycznym), co w efekcie prowadzić będzie tutaj do mówienia o zjawisku p a r t y t u r y l i t e r a c k i e j. Naturalnie, posługiwanie się takim określeniem nie oznacza ani zamiaru wprowadzania radykalnych zmian w obrębie istniejących ustaleń terminologicznych, ani rezygnacji z jakichkolwiek problemów „muzyki w literaturze”, bowiem w polu widzenia pozostają cały czas zjawiska sygnalizowane przez Stevena P. Schera. Względy decydujące o wyborze tropu badawczego są czysto pragmatyczne: interpretując rozmaite teksty literackie, w przypadku których istotną rolę odgrywają koncepcje partytury, najłatwiej chyba pokazać zarówno ewidentne realizacje „muzyki w literaturze” (włącznie z konstrukcjami intermedialnymi), jak też realizacje wspierające się wyłącznie na umowności i retorycznej grze autora z interpretatorem.I. TEKST – PARTYTURAPojęcie „partytura”, zaczerpnięte ze słownika muzykologicznego, to jedna z tych formuł, które pojawiają się nierzadko w dzisiejszym dyskursie literaturoznawczym, mimo iż na pierwszy rzut oka są trudno identyfikowalne z samą literaturą. W literaturoznawstwie mianem „partytury” określa się – z jednej strony – tekst literacki jako taki (chodzi o metaforę odnoszącąsię do tekstu i tekstualności, sytuującą w porządku takich pojęć, jak „tkanina”, „sieć”, „pajęczyna” itp.), z drugiej zaś – wiele konkretnych realizacji literackich, by zasygnalizować tym samym ich związek z kompozycjami muzycznymi bądź ich muzyczny charakter w ogólności. Przypadek pierwszy, dotyczący 8 Wprowadzeniepropozycji czysto teoretycznych (m.in. R. Barthes’a, P. Ricoeura, M. Butora)5, innymi słowy: kwestia partytury sensu largo, staje się w niniejszej książce przedmiotem zainteresowania o tyle, o ile służy wstępnemu przeglądowi zagadnień i przydatnej argumentacji w momencie analizy wybranych tekstów. Interesuje mnie w zasadzie przypadek drugi, mianowicie problem relacji intertekstualnych w literaturze, zachodzących między danym tekstem literackim a konkretnym utworem muzycznym, a zatem te sytuacje interpretacyjne, w których pojęcie „partytura” zachowuje w literaturoznawstwie swoje właściwe znaczenie muzykologiczne.W związku z przyjęciem takiej perspektywy badawczej – warunkowanej nie tyle propozycjami, które w obrębie tradycyjnie definiowanej estetyki zyskałyby miano badań z zakresu korespondencji sztuk, ile teoriami intertekstualności i intertekstualnym modelem interpretacji – w polu refleksji pojawiają siębardzo różne problemy. Posługiwanie się terminem „partytura” w rozmaitych kontekstach interpretacyjnych wiąże się bowiem nie tylko z pozaliterackimi, intersemiotycznymi odniesieniami genologicznymi i z istnieniem literacko-muzycznych konstrukcji palimpsestowych6, stanowiących peryferyjny przejaw, by podjąć formułę Gérarda Genette’a, „literatury drugiego stopnia”. Użycie owego terminu sprowokowane zostaje także wieloma innymi względami – a to graficznym, graficzno-fonicznym czy dźwiękowym kształtem danego zapisu (jak w przypadku tekstów 5 Zob. m.in.: R. Barthes, La partition, w: idem, S/Z, Paris 1970, s. 35 (zob. przekład: R. Barthes, S/Z, przeł. M. P. Markowski, M. Gołębiewska, wstęp M. P. Markowski, Warszawa 1999, s. 64); P. Ricoeur, Qu’est-ce qu’un texte?, w: idem, Du texte à l’action. Essais d’herméneutique, t. 2, Paris 1986, s. 153 (zob. P. Ricoeur, Wyjaśnianie i rozumienie, przeł. K. Rosner, w: idem, Język, tekst, interpretacja, wybór i wstęp K. Rosner, przeł. P. Graff i K. Rosner, Warszawa 1989, s. 161); M. Butor, La partition, w: idem, Improvisations sur Michel Butor. L’écriture en transformations, Paris 1993, s. 265–268. 6 Odwołuję się tutaj do słynnej Genette’owskiej metafory „palimpsestu”, która pojawia się u teoretyka intertekstualności po raz pierwszy w studium Proust palimpseste (zob. G. Genette, Figures I, Paris 1966, s. 39–67), później zaś jako tytuł jednej z jego najważniejszych książek: Palimpsestes. La littérature au second degré (Paris 1982).Wprowadzenie 9mających związek z nurtami awangardowymi i neoawangardowymi poprzedniego stulecia), a to propozycjami teoretycznymi, określonymi sugestiami czy komentarzami odautorskimi, a to muzyczną inwencją interpretatora i jego muzycznymi hipotezami interpretacyjnymi. Niewątpliwie kwestie te wymagają dzisiaj – w momencie narastającego zainteresowania literaturoznawców, zwłaszcza komparatystów, problematyką muzyczno-literacką7– obszernego komentarza, bo w większości wypadków literaturoznawcze użycia terminu „partytura” są równie kuszące i atrakcyjne w sensie retorycznym, w większości wypadków też rodząokreślone podejrzenia, zasadne sprzeciwy czy, w najlepszym razie, badawczy sceptycyzm8. Przyzwolenie ze strony literaturoznawców, by sankcjonowaćistniejący stan rzeczy – mówić o tekście literackim jako „partyturze” (testować zatem użyteczność w badaniach literackich muzykologicznego słownika opisu) – to w jakiejś mierze rezultat autorskich interwencji. Nie trzeba przekonywać, iż współczesny twórca w celu uargumentowania (czy legitymizowania) własnych poglądów chętnie posługuje się efektem, jak powiedziałby Friedrich Nietzsche, „potwornego paradoksu”9. Michel Butor na przykład, 7 Zob. m.in. tom komparatystów francuskich (Littérature et musique dans la France contemporaine, red. J.-L. Backès, C. Coste, D. Pistone, Strasbourg 2001), czy tomy opublikowane w serii „Word and Music Studies” (m.in.: Word and Music Studies. Defining the Field, red. W. Bernhart, S. P. Scher, W. Wolf, Amsterdam–Atlanta 1999; Musico-Poetics in Perspective: Calvin S. Brown in Memoriam, red. J.-L. Cupers, U. Weisstein, Amsterdam–Atlanta 2000; Word and Music Studies. Essays in Honor of Steven Paul Scher and on Cultural Identity and the Musical Stage, op. cit.). 8 Skądinąd, ów badawczy sceptycyzm – jako nieodłączna cecha wszelkich badań komparatystycznych zorientowanych na problematykę muzyczno-literacką– wynika z rozumienia samej kwestii „muzyki w literaturze”. Charakterystyczne wątpliwości pojawiają się między innymi u Pierre’a Brunela: istnieje, z jednej strony, słuszne przekonanie o nikłych możliwościach wykorzystywania konwencji muzycznych w literaturze, z drugiej – nie mniej zasadne przekonanie o pewnych sposobach „pisania muzycznego”. Zob. P. Brunel, Écrivains compositeurs, w: Fascinations musicales. Musique, littérature et philosophie, red. C. Dumoulié, Paris 2006, s. 209–224. 9 „Żeby ludzi żywego umysłu – przekonuje Nietzsche – pozyskać dla jakiegoś zdania, trzeba im przedstawić je nieraz w postaci potwornego paradoksu” 10 Wprowadzenienawiązując do tradycji zainicjowanej w nowoczesnej literaturze przez Mallarmégo i eksponując fakt zerwania z ukształtowanymi konwencjami powieści, nie waha się formułować u progu XXI wieku twierdzeń w rodzaju: „Idea tekstu jako partytury prowadzi do nowej koncepcji literatury”10 (pisarz i teoretyk intertekstualności ma zresztą na rzecz takiej oryginalnej tezy pewne przekonywające argumenty). Dalsze tego konsekwencje nietrudno przewidzieć – interpretatorzy Butora przejmują jego „słownik”, komentują sugestie autorskie w kontekście konkretnych zapisów (np. 6 810 000 litres d’eau par seconde czy Réseau aérien11), próbują nawet formułować w przyjętej optyce ogólne teorie tekstu12. Przykładów takiego postępowania w przypadku współczesnej literatury jest bez wątpienia więcej: odniesienie zapisu tekstowego do partytury muzycznej – tym razem już z zupełnie odmiennych powodów niż u francuskiego pisarza – staje się typową cechąmyślenia poetów sonornych (takich jak Henri Chopin, Bernard Heidsieck czy Michèle Métail) o współczesnym wariancie literatury oralnej, poezji dźwiękowej. Fakt ten, oczywiście, prowokuje interpretatorów do pewnego rodzaju generalizujących sądów, i to nie tylko w momencie interpretacji tekstów dźwiękowych o tak sugestywnych tytułach muzycznych, jak Poèmes-partitions Bernarda Heidsiecka. Wskazując dwa charakterystyczne zachowania literaturoznawcze, sprowokowane koncepcjami teoretycznymi Butora i poetów sonornych, mając przy tym na uwadze warunki interpretacji niektórych zapisów Mirona Białoszewskiego (zwłaszcza Imiesłowu, jednej ze sztuk Teatru Osobnego), nie chodzi mi tutaj naturalnie (F. Nietzsche, Ludzkie arcyludzkie, t. 1, przeł. K. Drzewiecki, Warszawa 1908, par. 307, s. 292–293). 10 M. Butor, Improvisations sur Michel Butor. L’écriture en transformations, op. cit., s. 267. 11 Zob. F. Rigal, Butor: la pensée-musique. Précédé d’une lettre de Michel Butor, Paris 2004, s. 244.12 J.-C. Vareille, Butor ou l’intertextualité généralisée, w: Le Plaisir de l’intertexte. Formes et fonctions de l’intertextualité: roman populaire, surréalisme, André Gide, Nouveau Roman, red. R. Theis, H. T. Siepe, Actes du colloque à l’Université de Duisburg, Frankfurt am Main–Bern–New York–Paris 1986, s. 277–296.Wprowadzenie 11o żadne uogólnienia i ustalanie jakichkolwiek reguł interpretacyjnych, tym bardziej o przecenianie znaczenia autorskich decyzji. Zupełnie przecież inaczej rzecz wygląda w sytuacji na przykład Bogusława Schaeffera, który zajmuje radykalnie inne stanowisko w porównaniu z Michelem Butorem czy z twórcami poezji dźwiękowej. Wiadomo dobrze, że stroni on jako dramaturg od nazywania własnych tekstów „partyturami teatralnymi”13 (zapewne przeważa w tym wypadku nad głosem dramaturga – głos kompozytora, teoretyka muzyki, twórcy muzycznych partytur graficznych) i że poddaje krytyce tego rodzaju praktyki interpretacyjne. Ale wiadomo też skądinąd dobrze, iż fakt ten najwyraźniej nie przeszkadza wielu komentatorom14, by uznawać Schaefferowskie zapisy za „formę partytur muzycznych”, „partytury teatralne”, „partytury sceniczne”, „partytury dramaturgiczne”...W takich okolicznościach, uwzględniając napięcie między intentio auctoris, intentio operis oraz intentio lectoris15, zmierzam do wyjściowej hipotezy – pomysły interpretacyjne związane z „partytur ą” sensu largo są zwykle próbąuchwy cenia specyfiki danego tekstu i/lub mówienia o tekstualności (m.in. z racji uwarunkowań graficznych, fonicznych czy dźwiękowych, z racji charakteru zapisu awangardowego, z racji bricolage’u postmodernistycznego). Jedne spośród owych pomysłów interpretacyjnych rozprzestrzeniają się w obrębie współczesnego dyskursu literaturoznawczego przy pełnej aprobacie autorów (casus Butora), inne – jak ujawnia to nawet najbardziej pobieżny wgląd w recepcję Schaeffera-dramaturga – odrywająsię od autorskich komentarzy, stają się rezultatem, jeśli posłużyćsię takim sformułowaniem, „prywatnych”, idiosynkratycznych praktyk interpretacyjnych. Niewątpliwie z kontekstu rozmaitych 13 Nie mam elitarnych intencji, rozmowa Moniki Kuc z Bogusławem Schaefferem, „Rzeczpospolita” 2004, nr 277, s. 10. 14 Zob. np. M. Karasińska, Bogusława Schaeffera filozofia nowego teatru, Poznań 2002, passim. 15 Zob. U. Eco, Nadinterpretowanie tekstów, w: U. Eco, R. Rorty, J. Culler, Ch. Brooke-Rose, Interpretacja i nadinterpretacja, przeł. T. Bieroń, Kraków 1996, s. 63 i n. Zob. także idem, Pomiędzy autorem i tekstem, w: ibidem, s. 66–87.12 Wprowadzeniesytuacji literaturoznawczych, w których pojawia się termin „partytura” w sensie metaforycznym, indywidualnie definiowanym, nie sposób zrezygnować w momencie dokonywania tutaj pewnych rozstrzygnięć teoretycznych. Istnieje jednak w perspektywie intertekstualności i inna możliwość badawcza, która wiąże sięz p a r t y t u r ą sensu stricto, z najmniej konfliktowym użyciem muzykologicznego terminu w studiach literaturoznawczych, i właśnie na nią chciałbym zwrócić szczególną uwagęw kolejnych rozdziałach książki.Jest sprawą oczywistą, chociaż to problem dotąd rzadko  zauważany przez naszych literaturoznawców (także tych zajmujących się problematyką intertekstualności i zjawiskami intertekstualnymi), iż warunkiem – bądź też jednym z warunków – interpretacji niektórych tekstów okazuje się partytura konkretnego utworu muzycznego. Interpretacja takiego tekstu jak Aria: Awariaz tomu Chirurgiczna precyzja Stanisława Barańczaka wydaje sięniemożliwa bez sięgnięcia po zapis partyturowy Don Giovanniego, bez słuchania i znajomości opery Mozarta, zwłaszcza arii Donny Elviry „Ah chi mi dice mai” (podobnie jest z interpretacjąBarańczakowej Podróży zimowej, która nie może się obejść bez Winterreise Schuberta); lektura Dialogue avec 33 variations de Ludwig van Beethoven sur une valse de Diabelli Michela Butora okazuje się nazbyt hermetyczna bez uwzględnienia struktury Beethovenowskich 33 Wariacji C-dur na temat walca Diabellego op. 120, bez wyciągnięcia wniosków z faktu, iż pisarz rozpoczyna pracę od partytury Beethovena; czytanie jednego z utworów Tłumaczeń Szopena, który nosi tytuł Zakochana (Dzieło 7. Mazurek 2.), w oderwaniu od Mazurka a-moll z op. 7 staje się dzisiaj i niebezpieczne (decydują o tym przede wszystkim względy aksjologiczne), i wręcz chyba niemożliwe, bowiem przysłania się wtedy swoistą „użyteczność” Chopinowskiej kompozycji, jej szczególne znaczenie w prowadzonym przez Kornela Ujejskiego dialogu z interpretatorką Chopina – Leonią Wildową. Otóż palimpsestowy charakter przywołanych tekstów literackich przesądza o trybie lektury, narzuca intertekstualną (intermedialną) optykę czy teżintertekstualny model interpretacji. Wybór perspektywy intertekstualnej w przypadku badania tego rodzaju nawiązań muzycznych Wprowadzenie 13w literaturze wydaje się oczywistością, niemniej wiąże się on, co trzeba od razu podkreślić, z wieloma niebezpieczeństwami – z koniecznością wtargnięcia w pole rozmaitych zjawisk intertekstualnych i z dokonaniem niezbędnej rewizji teorii intertekstualności.II. „KLASYCZNE” TEORIE INTERTEKSTUALNOŚCIPodstawowe komplikacje związane z teoriami intertekstualności oraz z samym posługiwaniem się dzisiaj pojęciem „intertekstualność” są powszechnie znane16. W największym uproszczeniu można powiedzieć, iż i n t e r t e k s t u a l n o ś ć to kategoria tyleż myślenia poststrukturalnego (J. Kristeva, R. Barthes), między innymi dekonstrukcyjnego (J. Derrida) czy dekonstrukcjonistycznego (H. Bloom), ile myślenia późnostrukturalnego (L. Jenny, G. Genette, M. Riffaterre, L. Dällenbach, R. Debray--Genette). Skrajnie indywidualne ujęcia i definicje sprawiają, iżpropozycji formułowanych z odmiennych perspektyw badawczych, opierających się na niewspółmiernych założeniach, nie da się aktualnie w żaden sposób uzgodnić. Niektórzy teoretycy zjawiska świadomie zresztą komplikują obraz rzeczy, by wspomnieć chociażby o celowo nieustabilizowanym dyskursie Gérarda Genette’a, o jego przemianowywaniu „intertekstualności” na „architekstualność” w Introduction à l’architexte (Paris 1979) i później na „transtekstualność” w Palimpsestes. La littérature au second degré (Paris 1982), czy „paratekstualności” (Introduction à l’architexte) na „hipertekstualność” (Palimpsestes)17, nie mó16 W ostatnich latach ukazało się kilka opracowań książkowych, których autorzy próbują porządkować zagadnienia intertekstualności w rozmaitych konstelacjach, m.in.: A.-C. Gignoux, Initiation à l’intertextualité (Paris 2005); M. Orr, Intertextuality: Debates and Contexts (Cambridge 2003); T. Samoyault, L’Intertextualité. Mémoire de la littérature (Paris 2001); G. Allen, Intertextuality(London 2000). 17 Wielokrotnie modyfikowane przez Genette’a definicje zjawisk intertekstualnych spotykały się z krytyką i prowokowały rozmaite polemiki. Zob. np. ko-14 Wprowadzeniewiąc już o ekscentrycznych uwagach w rodzaju: „Wydaje mi siędzisiaj (13 października 1981 roku), że dostrzegam pięć typów relacji transtekstualnych”18... Jak widać na przykładzie chociażby modelowania Genet te’owskiej teorii – od Introduction à l’architexte (1979), poprzez Palimpsestes (1982), po Seuils (1987) i Figures IV (1999) – uzgadnianie ujęć intertekstualności okazuje się dzisiaj i niemożliwe, i poniekąd bezcelowe. Niemniej nawet w takich okolicznościach warto przybliżyć – w sposób najbardziej pobieżny – pewne fakty. Problematykę badań intertekstualnych, która stała się począwszy od końca lat 60. XX wieku specjalnością zwłaszcza francuskojęzycznych badaczy (skupionych początkowo wokół paryskiego czasopisma „Tel Quel”), zainicjowała Julia Kristeva. To właśnie ona, komentując kulturową teorię Michaiła Bachtina (m.in. Bachtinowskie pojęcia dialogowości i polifoniczności19), wprowadza do obiegu literaturoznawczego termin „intertekstualność” w rozprawie napisanej w roku 1966, opublikowanej rok później w kwietniowym numerze „Critique” – Bakhtine, le mot, le dia logue et le roman20. Wyjściowa propozycja Kristevej brzmi następująco: „każdy tekst jest zbudowany z mozaiki cytatów, jest wchłonięciem i przekształceniem innego tekstu. W miejsce poję -cia intersubiektywności narzuca się pojęcie i n t e r t e k s t omentarze Michała Głowińskiego O intertekstualności, „Pamiętnik Literacki” 1986, z. 4, s. 77–100 (także w: Nowe problemy metodologiczne literaturoznawstwa, red. H. Markiewicz, J. Sławiński, Kraków 1992, s. 185–212; idem, Prace wybrane, t. 5: Intertekstualność, groteska, parabola: szkice ogólne i interpretacje, red. R. Nycz, Kraków 2000, s. 5–33). 18 G. Genette, Palimpsestes. La littérature au second degré, op. cit., s. 8 (zob. przekład: G. Genette, Palimpsesty. Literatura drugiego stopnia, przeł. A. Milecki, w: Współczesna teoria badań literackich za granicą, oprac. H. Markiewicz, t. IV, cz. II, Kraków 1992, s. 318). 19 Propozycje Bachtina Tzvetan Todorov komentuje wprost jako teorięintertekstualności. Zob. T. Todorov, Mikhaïl Bakhtine. Le principe dialogique, Paris 1981 (rozdz. 5: Intertextualité, s. 95–115). 20 J. Kristeva, Bakhtine, le mot, le dialogue et le roman, „Critique” 1967, XXXIII, nr 239, s. 438–465 (tekst z nieco zmienionym tytułem – Le mot, le dialogue et le roman – znajduje się w książce Kristevej: Sèméiotikè: recherches pour une sémanalyse, Paris 1969, s. 143–173).Wprowadzenie 15w o ś c i [...]”21. Trzeba podkreślić, iż fragment, w którym rezygnuje się z Bachtinowskiej22 „intersubiektywności” na rzecz „intertekstualności”, ma postać szkicową i że należy go rozumieć w kontekście wielu innych komentarzy rozproszonych w Sèméiotikè: recherches pour une sémanalyse (zawartych zwłaszcza w tekście Pour une sémiologie des paragrammesz 1967 roku)23. Intertekstualność, wedle propozycji badaczki literatury, to rozumienie słowa/języka poetyckiego jako „co najmniej podwójnego”24; innymi słowy, to rozumienie tekstu jako „produktywności”25. Założenia Kristevej zyskują skądinąd dodatkowąartykulację w La révolution du langage poétique. L’avant-garde à la fin du XIXe siècle: Lautréamont et Mallarmé (Paris 1974), gdzie intertekstualność definiowana jest w kontekście psychoanalizy Freuda w kategoriach transpozycji – „transpozycja jednego (lub wielu) systemu(ów) znaków w inny”26 – czyli, najogólniej rzecz biorąc, jako sieć relacji międzysystemowych.21 J. Kristeva, Słowo, dialog i powieść, przeł. W. Grajewski, w: Bachtin. Dialog – język – literatura, red. E. Czaplejewicz, E. Kasperski, Warszawa 1983, s. 396. W oryginale: „tout texte se construit comme mosaïque de citations, tout texte est absorption et transformation d’un autre texte. A la place de la notion d’intersubjectivité s’installe celle d’intertextualité [...]” (J. Kristeva, Bakhtine, le mot, le dialogue et le roman, op. cit., s. 440–441; zob. eadem, Sèméiotikè: recherches pour une sémanalyse, op. cit., s. 146). 22 W istocie, problematykę intertekstualności zapowiadają zarówno teorie Bachtina, jak i – podkreśla ten fakt Julia Kristeva w Sèméiotikè: recherches pour une sémanalyse (op. cit., s. 145, przyp. 3) – anagramy de Saussure’a. Anagramy te opublikowane zostały przez Jeana Starobinskiego: Les Mots sous les mots. Les Anagrammes de Ferdinand de Saussure, Paris 1971. 23 Zob. J. Kristeva, Sèméiotikè: recherches pour une sémanalyse, op. cit., s. 115 („analiza intertekstualna”), s. 175 („tekst literacki jest siecią powiązań”), s. 255 („przestrzeń intertekstualna”). Zob. także definicję intertekstulności w Problèmes de la structuration du texte (w: Théorie d’ensemble, „Tel Quel”, Paris 1968, s. 299). 24 J. Kristeva, Sèméiotikè: recherches pour une sémanalyse, op. cit., s. 146. 25 Zob. J. Kristeva: Le texte clos, „Langages” 1968, nr 12, s. 103 (także  w: eadem, Sèméiotikè: recherches pour une sémanalyse, op. cit., s. 113); La Productivité dite texte, „Communications” 1968, nr 11, s. 59–63 (także w: eadem, Sèméiotikè: recherches pour une sémanalyse, op. cit., s. 208–245). 26 J. Kristeva, La révolution du langage poétique. L’avant-garde à la fin du XIXe siècle: Lautréamont et Mallarmé, Paris 1974, s. 59.16 WprowadzenieMożna dzisiaj zaryzykować twierdzenie, iż w zasadzie wszystkie inne teorie intertekstualności – nie tylko charakteryzujące przedstawicieli grupy „Tel Quel” i formułowane z pozycji poststrukturalistycznych – sytuują się w jakiejś mierze względem koncepcji Kristevej. Zainteresowany bezpośrednio jej propozycjami jest Roland Barthes, chętnie definiujący intertekstualnośćw sposób peryfrastyczny jako coś „już-przeczytanego” – „déjà lu”27. Anektuje on pomysły i terminologię francuskiej badaczki bułgarskiego pochodzenia przy okazji opracowywania hasła „teoria Tekstu” do Encyclopaedia Universalis (przejmuje między innymi takie kategorie teoretyczne, jak produktywność i sensoproduktywność, fenotekst i genotekst). Przystając na twierdzenie, iż tekst stanowi efekt istnienia innych tekstów: „każdy tekst jest i n t e r t e k s t e m”, niemniej rozumiejąc ów intertekst jako „ogólne pole anonimowych formuł”28, autor La mort de l’auteur29radykalizuje teorię uczestniczki swoich seminariów. (Inter)tekst pojmuje w kategoriach dyseminacji30 i definiuje go, czy to w S/Z, czy to w Le plaisir du texte, czy to w Roland Barthes par Roland Barthes, w szerokim wymiarze społeczno-kulturowym31. Problem intertekstualności zyskuje w tym wypadku wykładnięteoretyczną, która zainteresuje w późniejszym czasie krytyków genetycznych i stanie się propozycją chętnie przywoływaną przez teoretyków internetowego hipertekstu.27 R. Barthes, S/Z, op. cit., s. 19. Zob. także R. Barthes, De l’æuvre au texte, w: idem, Le bruissement de la langue, Paris 1984, s. 73 (zob. pierwodruk: R. Barthes, De l’æuvre au texte, „Revue d’Esthétique” 1971, nr 3, s. 225–232). 28 R. Barthes, Texte (théorie du), w: Encyclopaedia Universalis, t. 15, Paris 1973, s. 1015 (zob. przekład: R. Barthes, Teoria tekstu, przeł. A. Milecki, w: Współczesna teoria badań literackich za granicą, op. cit., t. IV, cz. II, s. 198). 29 Niewątpliwie Barthes’owska koncepcja „śmierci autora” ma bezpośredni związek z problematyką intertekstualności. Zob. R. Barthes, La mort de l’auteur, „Manteia” 1968, nr 5, s. 12–17 (zob. przekład: R. Barthes, Śmierć autora, przeł. M. P. Markowski, „Teksty Drugie” 1999, nr 1–2, s. 247–251). 30 R. Barthes, Texte (théorie du), op. cit., s. 1015. 31 Zob. R. Barthes: S/Z, op. cit., s. 58–59 (zob. przekład: R. Barthes, S/Z, op. cit., s. 88–89); Le plaisir du texte, Paris 1973, s. 59 (zob. przekład: R. Barthes, Przyjemność tekstu, przeł. A. Lewańska, Warszawa 1997, s. 43); Roland Barthes par Roland Barthes, Paris 1975, s. 68. Wprowadzenie 17Kwestię „intertekstu”, rozpatrywanego w ścisłej relacji z „inter tekstualnością”, zupełnie inaczej niż Barthes objaśnia w perspektywie między innymi Peirce’owskiej semiotyki  Michael Riffaterre. Literaturoznawca zajmuje konsekwentnie stanowisko pragmatyczne: „Intertekst – jak pisze w artykuleL’intertexte inconnu – jest zbiorem tekstów, które można odnieśćdo tego, który ma się przed oczami, zbiorem tekstów, które odnajduje się w swojej pamięci w trakcie lektury danego fragmentu”32. Intertekstualność okazuje się tutaj efektem pewnego trybu lekturowego – lektury intertekstualnej, która staje się, zdaniem Riffaterre’a, przeciwieństwem lektury linearnej33. Pragmatyczno-hermeneutyczne założenia powodują, iż Riffaterre’owskie ujęcie zagadnień i kategorii intertekstualnych (intertekst, tekstualność, intertekstualność)34 różni się już na pierwszy rzut oka od teoretyczno-spekulatywnego ujęcia Barthes’a. Otóż zwolennika semiotyki intertekstualnej interesuje czytanie polegające na intuicyjnej praktyce kulturowej, ten rodzaj lektury, który prowadzi do pewnych ustaleń i rozstrzygnięć interpretacyjnych. Rzecz przy tym charakterystyczna, iż dystansując się względem spekulatywnych wykładni intertekstualności, Riffaterre pomija zarazem perspektywę, by tak rzec, intertekstual ności „mocnej”, związanej z intencjami autora. W centrum jego zainteresowania pojawia się„intertekstualność obligatoryjna”35 (definiowana w opozycji do 32 M. Riffaterre, L’intertexte inconnu, „Littérature” 1981, nr 41, s. 4. Zob. także M. Riffaterre: Syllepsis, „Critical Inquiry” 1980, vol. 6, nr 4, s. 626–627; La trace de l’intertexte, „La Pensée” 1980, nr 215, s. 4–5. Notabene, problemy intertekstualności pojawiają się u Michaela Riffaterre’a już w pierwszych jego książkach: w Essais de stylistique structurale (Paris 1971) oraz w Semiotics of Poetry (Bloomington 1978). 33 M. Riffaterre, L’intertexte inconnu, op. cit., s. 5–6. Zob. także M. Riffaterre, La syllepse intertextuelle, „Poétique” 1979, nr 40, s. 496. 34 W przypadku pragmatycznego modelu, za którym opowiada się Michael Riffaterre, intertekstualność staje się fundamentem tekstualności (zob. M. Riffaterre: La production du texte, Paris 1979, s. 128; Sémiotique intertextuelle: l’interprétant, „Revue d’Esthétique” 1979, nr 1–2, s. 128; zob. przekład: M. Riffaterre, Semiotyka intertekstualna: interpretant, przeł. K. i J. Faliccy, „Pamiętnik Literacki” 1988, z. 1, s. 298). 35 M. Riffaterre, La trace de l’intertexte, op. cit., s. 5.18 Wprowadzenie„intertekstualności aleatorycznej”), narzucona i warunkowana kulturą odbiorcy, kompetencjami i lekturowymi presupozycjami. Dlatego też modelową postacią lektury intertekstualnej jest koncepcja lektury bazująca na schemacie „trójkąta semiotycznego”, to znaczy sposób objaśniania relacji tekst–intertekst w świetle proponowanego przez interpretatora tekstu „pośredniczącego” – interpretantu36.Ograniczenie refleksji wyłącznie do bezpośredniej relacji: tekst–intertekst, a mianowicie nieuwzględnienie interpretantu, oznacza u Michaela Riffaterre’a rezygnację z badań intertekstualnych, poprzestanie na tradycyjnej krytyce źródeł37. Tymczasem owa „bezpośrednia relacja” staje się dla Gérarda Genette’a, postulującego czysto formalne badania relacji literackich, wystarczającym czy nawet żelaznym argumentem na rzecz „transcendencji tekstualnej tekstu”38. Intertekstualność bowiem wedle jednej z definicji Genette’owskich, która zostaje określona w Palimpsestach jako „restryktywna”, zawężająca, to „relacja współistnienia między dwoma lub wieloma tekstami”, „rzeczywiste istnienie tekstu w innym”39. Jak wiadomo, kategoria ta sta36 M. Riffaterre, Sémiotique intertextuelle: l’interprétant, op. cit., s. 128–150 (zob. przekład: M. Riffaterre, Semiotyka intertekstualna: interpretant, op. cit., s. 297–314). Trzeba zwrócić uwagę na fakt, iż semiotyka intertekstualna w późniejszych pracach Riffaterre’a usytuowana zostaje w perspektywie badańpsychoanalitycznych. Zob. M. Riffaterre, The Intertextual Unconscious, „Critical Inquiry” 1987, nr 2, s. 371–385. Zob. także M. Riffaterre, Fictional Truth, Baltimore–London 1990, s. 91 i n. 37 O istnieniu intertekstualności, zdaniem Riffaterre’a, można mówić tylko wtedy, gdy przejście od tekstu (T) do intertekstu (T’) realizuje się poprzez interpretant (I), to znaczy poprzez wcześniejszy intertekst, który pośredniczy między tekstem (T) a intertekstem (T’). M. Riffaterre, Sémiotique intertextuelle: l’interprétant, op. cit., s. 135 (zob. przekład: M. Riffaterre, Semiotyka intertekstualna: interpretant, op. cit., s. 304). 38 G. Genette, Palimpsestes. La littérature au second degré, op. cit., s. 7 (zob. przekład: G. Genette, Palimpsesty. Literatura drugiego stopnia, op. cit., s. 317). 39 Ibidem, s. 8 (zob. przekład: G. Genette, Palimpsesty. Literatura drugiego stopnia, op. cit., s. 318). Podobna zresztą definicja – w związku z cytatem – pojawia się trzy lata wcześniej w Introduction à l’architexte, gdzie Genette pisze o bezpośrednim istnieniu „jakiegoś tekstu w innym tekście” (G. Genette, Introduction à l’architexte, Paris 1979, s. 87).Wprowadzenie 19nowi w Palimpsestach jedną z pięciu kategorii w obrębie szeroko definiowanej „trans tekstualności”. Pięcioczłonowa typologia – najlepiej dzisiaj znana polskim literaturoznawcom spośród typologii francuskiego teoretyka literatury – obejmuje kolejno: intertekstualność (aluzja literacka, cytat, plagiat), paratekstualność (tytuł, podtytuł, przedmowa, motto, posłowie, noty itp.), metatekstualność (swoisty komentarz, a mianowicie wypowiedźdyskursywna o innym tekście), hipertekstualność (parodia, trawestacja, pastisz) oraz architekstualność (ogólne odniesienia genologiczne związane z konotacją takich tytułów, jak Poezjeczy Powieść). W centrum uwagi Genette sytuuje kwestię hipertekstualności (hipertekstu pozostającego w relacji z tekstem wcześniejszym – hipotekstem)40; innymi słowy, interesuje go mechanizm literackiego „zaszczepienia” tekstu wtórnego, który teoretyk ujmuje w kategoriach bricolage’u.